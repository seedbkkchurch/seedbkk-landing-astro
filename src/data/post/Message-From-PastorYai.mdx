---
publishDate: 2021-02-01T00:00:00Z
author: PastorYai
title:  การนอนหลับเพื่อสุขภาพ
excerpt: การนอน มิใช่เป็นแค่ช่วงเวลาที่ร่างกายได้หยุดพัก เหมือนการปิดสวิตช์เครื่องจักร เพื่อให้เครื่องยนต์ได้เย็นลงเท่านั้น
category: News
image: ~/assets/images/BrainWithSleep.png
tags:
    - News
    - Health
    - Sleep
---

แพทย์ยืนยันว่า การนอน มิใช่เป็นแค่ช่วงเวลาที่ร่างกายได้หยุดพัก เหมือนการปิดสวิตช์เครื่องจักร เพื่อให้เครื่องยนต์ได้เย็นลงเท่านั้น
แต่ความจริงแล้ว การนอน คือกระบวนการอันน่าทึ่ง ที่ธรรมชาติออกแบบมาเพื่อฟื้นฟูร่างกาย และ สมองของเราในทุกระดับ ตั้งแต่ระดับเซลล์ โรงงานซ่อมบํารุงร่างกาย และ สมอง นั้นทํางานเฉพาะตอนคุณหลับในทุกคืน z
ขอย้ําว่า ทีมซ่อมบํารุงร่างกาย และ สมอง จะเริ่มซ่อมแซมเซลล์ ที่สึกหรอจากการใช้งานตลอดทั้งวัน ในตอนคุณหลับสนิทเท่านั้น
โรงงานผลิตฮอร์โมน จะเริ่มผลิตสารสําคัญ ที่จําเป็นต่อการเจริญเติบโต และซ่อมแซมร่างกาย ในตอนคุณหลับ แผนกจัดการข้อมูล ในสมองจะจัดระเบียบความทรงจํา และ ประสบการณ์ต่างๆ ที่เกิดขึ้น ในตอนคุณหลับ
สมองไม่ได้หยุดทํางานตอนหลับ แต่กําลังทํางานสําคัญ
หลายคนอาจคิดว่าสมองพัก ตอนเรานอน แต่ความจริง คือ สมองกําลังทํางานสําคัญหลายอย่าง
1. "ทีมกวาดถนน" ในสมองที่เรียกว่าระบบ glymphatic จะทํางานได้ดีที่สุด ในช่วงที่เราหลับลึก โดยจะกวาดล้างโปรตีนที่เป็นพิษ และ ของเสียต่างๆ ออกจากสมอง ถ้าเราเปรียบสมองเป็นเมืองๆ หนึ่ง การนอนก็เหมือนช่วงเวลาที่รถกวาดถนนออกมาทําความสะอาดเมือง เพื่อให้การจราจรในวันรุ่งขึ้นคล่องตัว
2. "ห้องสมุดความทรงจํา" ในสมองจะทําการคัดแยก จัดเก็บ และ เชื่อมโยงข้อมูลที่เราได้รับมาตลอดทั้งวัน เปรียบเหมือนบรรณารักษ์ที่จัดหนังสือเข้าชั้น ในห้องสมุด ทําให้เราสามารถเรียก ใช้ความทรงจําเหล่านั้น ได้อย่างมีประสิทธิภาพ
3. ในช่วงที่เราหลับ ร่างกายจะผลิตฮอร์โมนสําคัญหลายชนิด:

- โกรท ฮอร์โมน ที่ช่วยซ่อมแซมกล้ามเนื้อและ เนื้อเยื่อ จะถูกผลิตมากที่สุด ในช่วงหลับลึก
- เมลาโทนิน ฮอร์โมนที่ช่วยต้านความชรา จะถูกผลิตเมื่อเราอยู่ในที่มืด
- สารสื่อประสาทที่ช่วยให้เรารู้สึกผ่อนคลาย และ มีความสุข จะทํางานอย่างสมดุล ในคืนที่เรานอนหลับเพียงพอ
ผลกระทบของการอดนอน: มากกว่าแค่ความเหนื่อยล้า
เมื่อเราอดนอน หรือนอนไม่เพียงพอ ไม่ใช่แค่ร่างกายจะเหนื่อยล้าเท่านั้น แต่จะเกิดผลกระทบที่มากกว่านั้น
ระบบภูมิคุ้มกัน จะอ่อนแอลง เพราะเซลล์เม็ดเลือดขาวไม่ได้รับการฟื้นฟู
(๑) ความจํา และการเรียนรู้จะแย่ลง เพราะสมองไม่ได้จัดระเบียบข้อมูลอย่างเต็มที่
3. อารมณ์จะแปรปรวนง่าย เพราะสมองส่วนที่ควบคุมอารมณ์ทํางานผิดปกติ ระบบเผาผลาญอาหารจะแปรปรวน ทําให้น้ําหนักขึ้นง่าย และเสี่ยงต่อโรคเบาหวาน
การลงทุนที่คุ้มค่าที่สุดสําหรับสุขภาพ คือ การนอนหลับอย่างเพียงพอ และมีคุณภาพ จึงไม่ใช่การ "เสียเวลา" แต่เป็นการลงทุน ที่คุ้มค่าที่สุด สําหรับสุขภาพ เพราะในขณะที่เราหลับ ร่างกายและ สมองกําลังทํางานสําคัญ ที่ไม่สามารถทําได้ในเวลาตื่น
ทุกคน จึงควรให้ความสําคัญกับการนอน ให้มากขึ้น ไม่ควรนอนเกิน 22.00 น. เพื่อจะได้นอนอย่างเพียงพอ โดยให้ห้องนอนมืดที่สุด เพื่อให้ร่างกายและสมองได้ทํางานสําคัญเหล่านี้อย่างเต็มที่

